---
layout: post
title: "Python Çalışma Ortamları"
categories: misc
---

# PyCharm Community Sürümü

Python ile geliştirme yaparken kullanabileceğiniz birden fazla uygulama vardır. Bunlar arasında en çok bilineni [Jetbrains](https://www.jetbrains.com){:target="_jb"} firmasının [PyCharm](https://www.jetbrains.com/pycharm){:target="_pycharm"} uygulamasıdır. Uygulamanın hem paralı hem de açık kaynak kod geliştirmede kullanmak şartıyla Community sürümü bulunmaktadır. Öğrenci olup okulunuzdan bir eposta adresine sahipseniz, Jetbrains firmasına eposta gönderip paralı sürümleri öğrenim hayatınız boyunca bedava kullanmanız mümkündür.

![pycharm download](/assets/images/pycharm_download.png){:class="img-responsive"}

Yukarıdaki sayfada Community seçip kurulum uygulamasını kaydederiz.

![pycharm install file](/assets/images/pycharm_install_file.png){:class="img-responsive"}

İndirilen dosyayı çalıştırıp kurulumu gerçekleştirebilirsiniz. Kurulum sonrası bilgisayarınızı yeniden başlatmanız gerekebilir. Aşağıdaki adımlar bilgisayar yeniden başlatılıp pycharm uygulaması çalıştırıldıktan sonrasını anlatır.

## İlk Çalıştırma

PyCharm çalıştırıldığında bizi ilk karşılayan ekran aşağıdaki gibidir. Alttaki "Take a quick onboarding tour" kısmındaki "Start Tour" butonuna basarak temel bilgilerin verildiği kısa turu yapmanız faydalı olacaktır. 

![pycharm first run](/assets/images/pycharm_first_screen.png){:class="img-responsive"}

## Proje Oluşturma

İlk çalıştırma kısmında görülen "New Project" ile yeni bir proje oluşturalım.

![pycharm first project](/assets/images/pycharm_new_project.png){:class="img-responsive"}

Yukarıdaki ekranda python interpreter seçimi için iki seçenek olduğunu göreceksiniz. Birincisi, "New environment using Virtualenv", ikincisi "Previously configured interpreter".

Birinci kısımda farklı seçenekler olduğunu görüyoruz. Virtualenv, pipenv, poetry ve conda. Biz virtualenv ile devam edeceğiz. Diğer seçenekler de farkli şekilde sanal python ortamları sağlarlar. Daha önce sisteme kurduğumuz python sürümü kullanılarak projemiz için yeni bir virtualenv ortamı oluşturulacağını görüyoruz. Create butonuna basıp projeyi oluştururuz.

![pycharm first project editor](/assets/images/pycharm_new_project_py.png){:class="img-responsive"}

Bu aşamada projemizde başka module gerek olmadığı için çalıştırmaya hazırdır. Örnek olarak hazır verilen kod parçası sadece ekrana "Hi, PyCharm" yazacaktır.

Sağ üstte bulunan yeşil üçgen ile uygulamamızı çalıştırabiliriz. 

![pycharm first project run](/assets/images/pycharm_first_project_run.png){:class="img-responsive"}

Uygulamamız standart python kütüphanelerinin dışında bir kütüphane kullanmaya kalkarsa, o kütüphaneyi bu projenin sanal ortamına eklememiz gerekir. 

Standart kütüphanede bulunmayan requests kütüphanesini ekleyelim. Koda resimdeki eklemeleri yapıp çalıştırmaya çalışırsak, hata alacağız.

![pycharm first project missing import](/assets/images/pycharm_first_project_missing_import.png){:class="img-responsive"}

PyCharm, requests adında bir modül olmadığını söyleyerek hata veriyor. Yapmamız gereken, requests kütüphanesini bu projenin sanal ortamına eklemektir. 
Fareyi, "import requests" satırındaki "requests" kelimesinin üzerine getirelim. Çıkan popup pencerede "Install package requests" yazısını göreceksiniz. Bu yazıya tıklayıp eksik kütüphaneyi kurabiliriz. 

![pycharm project install missing import via popup](/assets/images/pycharm_missing_import_install_via_popup.png){:class="img-responsive"}


Bir diğer kurulum yöntemi için uygulama menülerinde dolaşmak gerekecek. File/Settings seçeneği ile pekçok şeyin ayarının yapılabildiği ekrana geliriz. Kısayol olarak Ctrl-Alt-S kullanabilirsiniz. Project: test_projesi kısmının solundaki > işaretine  tıklayalım. Böylece "Python Interpreter" yazısını göreceğiz. "Python Interpreter" yazısına tıklarsak, o proje için oluşturulmuş sanal ortamın ayar kısmına geleceğiz.

![pycharm project python interpreter](/assets/images/pycharm_python_interpreter.png){:class="img-responsive"}

Sadece üç modülün yüklü olduğunu görürüz. Uygulamamız için gerekli olan "requests" kütüphanesinin yüklü modüller arasında olmadığı görülmektedir. Requests modülünü yüklemek için modüllerin listelendiği kısmın hemen üzerindeki + işaretine tıklayıp, "Available Packages" penceresini görüntüleriz.

![pycharm project python interpreter available packages](/assets/images/pycharm_project_interpreter_available_packages.png){:class="img-responsive"}

Arama kısmına "requests" yazıp yüklemek istediğimiz paketi buluruz. Yüklemek istediğimiz paketi seçer, sol alttaki "Install Package" butonuna basarak kurulumu yaparız. 

![pycharm project python interpreter requests installed](/assets/images/pycharm_project_interpreter_requests_installed.png){:class="img-responsive"}

Yukarıdaki resimde "Package 'requests' installed successfully" yazısına dikkat edin. Başarılı şekilde gerekli kütüphanemizi kurduk. "Available Packages penceresini sağ üstteki x işareti ile kapatıp yeniden "Settings" penceresine dönelim. 

![pycharm project python interpreter with new packages](/assets/images/pycharm_project_interpreter_available_packages_with_requests.png){:class="img-responsive"}

Daha önce üç olan kütüphane sayısı sekize çıktı. Bir kütüphane kurulurken, o kütüphane için eklenmiş bağımlılıklar da kurulur. Böylece uygulamamız için gereken kütüphaneyi kurmuş olduk. Şimdi uygulamamızı yeniden çalıştırmayı deneyebiliriz. Uygulama çıktısında değişiklik olmayacak, ancak uygulama içinde google.com sitesine bağlantı kurulup sayfa içeriği çekilecektir. 

![pycharm project python interpreter run with requests](/assets/images/pycharm_new_project_run_with_requests.png){:class="img-responsive"}

Böylece PyCharm kurup yeni proje oluşturmayı, projeye yeni kütüphane eklemeyi görmüş olduk.



